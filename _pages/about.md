--- 
layout: post 
permalink: /about 
title: Over Michel 
heroimage: about.jpg
---


Hi, en welkom op mijn website, mijn naam is Michel (joh). Ik ben vader van 2 kinderen, doordeweeks werk ik als freelance software engineer remote en/of op locatie. In de weekenden ben ik veelvuldig te vinden in het bos, de hei of op 1 van de vele obstacle runs in Nederland.  

Toen ik in mei 2015 mijn eerste obstacle run liep was ik bij de finish  moe, stuk, gaar, bont-en-blauw, een kleintje jaloers op iedereen die wel obstakels haalde maar ook _verslaafd_. Wat vond ik dit vet; op (eigen) tempo zo goed mogelijk een parcour afleggen met je buddies. Jezelf zowel lichamelijk als geestelijk testen om obstakels te te overwinnen of dat nu om kracht en techniek gaat of om vanaf 5 meter hoogte het water in te springen. Vooruit spoelend naar 2018 heb ik al aardig wat runs gelopen. In Nederland liep ik onder andere Strong Viking, BreakOutRun, StrongMenRun en Toughest Amsterdam. Het jaar 2018 is vooral gericht op buitenlandse run; Dit jaar heb ik onder andere Toyota Warrior in Kaapstad, Toughest Malmö en verschillende Spartans gelopen. De reisverslagen zijn te vinden in de blogposts. Met de kinderen loop ik ieder jaar de [Kindermudrun](http://www.kindermudrun.nl) ;).

Naast obstacle running hou ik graag van een festivalletje. Deze levensstijlen staan haaks op elkaar maar ik geniet van de uiterste. Vaste prik is in de zomer een weekje Ibiza, maar ook festivals als Awakenings, Tomorrowland, Balaton Sound of Lief Festival staan elk jaar hoog op het verlanglijstje. Dit jaar staat nog niks gepland, maar wie weet :)

Halverwege 2017 ben ik voor 5 maanden vertrokken naar Zuid-Afrika. Een bijzondere gezinsreis naar een andere cultuur, ander temperaturen en andere gewoontes. Naast 2 maanden het land doorkruist te hebben, hebben we ook 3 maanden in de buurt van de Mother city a.k.a. Kaapstad gewoond. In deze drie maanden, waar de kinderen naar een lokale school gingen, heb ik mij verdiept in het remote werken. Kort samengevat: Dat beviel! Maar alleen op kantoor zitten is niks voor mij. Ik werk liever met mensen om mij heen en heb een betrouwbare en ook snelle internetverbinding nodig. In Hout Bay is er dan maar 1 plek to go: [La Cuccina](http://www.lacuccina.co.za/){:target="_blank"}. Lekker eten, goede koffie een redelijk vaak een stabiele internet verbinding hebben mijn tot een remote-work-wannabe gemaakt. De vrijheid, maar ook verantwoordelijkheid om opdrachten in eigen tijd maar zeker op tijd en met de juiste kwaliteit op te leveren ging mij goed af. Wel moeten er vooraf duidelijke afspraken gemaakt zijn  en moet er zeer regelmatig contact plaats vinden met opdrachtgevers en/of collega's om relevant te blijven voor je opdrachtgever.

Mocht je geïnteresseerd zijn in onze reisavonturen in Zuid-Afrika bekijk dan onze website op [WeGoSouth.nl](https://www.wegosouth.nl){:target="_blank"}, daar staan ook verschillende vlogs die we gemaakt hebben van onze reis.

Mocht je met mij in contact willen komen, onderaan de pagina staat een contact formulier!

groeten,  
Michel